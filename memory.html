<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <meta
      name="keywords"
      content="kárpáti,erdei,vízimalom,malom,waldmühle,wandorf,sopron,bánfalva,sopronbánfalva"
    />
    <meta
      name="description"
      content="A sopronbánfalvi Kárpáti vízimalom története"
    />
    <title>A malom története</title>
    <link rel="stylesheet" href="./CSS/style.css" />
    <link rel="preconnect" href="https://fonts.gstatic.com" />
    <link
      href="https://fonts.googleapis.com/css2?family=Roboto&display=swap"
      rel="stylesheet"
    />
    <!-- <link
      rel="stylesheet"
      href="https://cdnjs.cloudflare.com/ajax/libs/font-awesome/5.15.2/css/all.min.css"
      integrity="sha512-HK5fgLBL+xu6dm/Ii3z4xhlSUyZgTT9tuc/hSrtw6uzJOvgRr2a9jyxxT1ely+B+xFAmJKVSTbpM/CuL7qxO8w=="
      crossorigin="anonymous"
      /> -->
    <script
      src="https://kit.fontawesome.com/9293fdebd8.js"
      crossorigin="anonymous"
    ></script>
    <!-- Global site tag (gtag.js) - Google Analytics -->
    <script
      async
      src="https://www.googletagmanager.com/gtag/js?id=G-F7BB6E4J93"
    ></script>
    <script>
      window.dataLayer = window.dataLayer || [];
      function gtag() {
        dataLayer.push(arguments);
      }
      gtag('js', new Date());

      gtag('config', 'G-F7BB6E4J93');
    </script>
  </head>

  <body id="home">
    <header class="hero history">
      <div id="navbar" class="navbar top">
        <a href="index.html#home"
          ><img
            class="logo"
            src="./img/index/malom_logo_crop.png"
            alt="Kárpáti malom logoja"
        /></a>
        <nav>
          <ul>
            <li><a href="index.html#history">A malom története</a></li>
            <li><a href="index.html#services">Szolgáltatások</a></li>
            <li><a href="index.html#blog">Blog</a></li>
            <li><a href="index.html#gallery">Galéria</a></li>
            <li><a href="index.html#team">Csapat</a></li>
            <li><a href="index.html#contact">Kapcsolat</a></li>
          </ul>
        </nav>
      </div>
      <div class="content">
        <!-- <h1>History</h1> -->
      </div>
    </header>

    <main>
      <section class="post">
        <h2>Emlékképek az Erdei malomból</h2>
        <p class="meta">
          <i class="fas fa-user"></i> Írta:
          <strong>Cros-Kárpáti Zsuzsa</strong> | 2005
        </p>
        <img src="./img/tagok/zsuzsa.jpg" alt="dr. Kárpáti György" />
        <h3>I. Gyerekkori emlékeim</h3>
        <p>
          A kertemben néha megpihenek a nagy fenyőfa alatt, ahonnan Kelet felé a
          legszebb a kilátás : előttem Villandry középkori tornya, világhírű
          reneszánsz kastélya és kertje, a háttérben lankás erdős domboldal és
          messze-messze mögötte, másfélezer kilométerre, szintén lankás dombok
          között rejtőzik egy régi vizimalom, gyermekkorom színhelye.
        </p>
        <p>
          - Gyerekek megyünk a malomba! Hányszor hallottuk gyerekkorunkban
          szüleinktől ezt a rövid, ellentmondást nem tűrő felszólítást, ami azt
          jelentette, hogy abba kell hagyni a játékot, ismét készülni kell a
          számunkra oly hosszúnak tűnő útra amely a városi lakásunktól több
          kilométerre fekvő Erdei malomba vezet. Nem mindha nem szerettünk volna
          az öcsémmel ide kijárni, csak a számtalanszor megtett út, a
          félbemaradt játék aggasztott minket. Mivel akkoriban ritkán járt
          autóbusz Sopronból Bánfalvára és messze volt a megállója, inkább
          gyalog vagy biciklivel vittek minket a szülők. Attól sose riadtunk
          vissza ha gyalog kellett menni mert Apu mindig mesélt nekünk útközben,
          nem a könyvekből ismert meséket, hanem olyanokat, amelyeket ő talált
          ki. Sokszor sajnáltuk ha megérkeztünk és még nem volt vége a mesének,
          de tudtuk, hogy a folytatás majd akkor következik ha ismét útra
          kelünk. Ilyenkor mi emlékeztettük a mesemondót, hol is tartott a
          valóság és a képzelet világából szőtt történetben és szaporán szedtük
          mellette kis lábainkat nehogy elmulasszuk egy szavát.
        </p>
        <p>
          Az Erdei malom egy külön világ volt számunkra, egy csöndes zöld sziget
          a falu végén, ahol a patakok csobogását, a madarak csicsergését csak a
          völgyben óránként járó busz hangja törte meg, jelezve az ötvenes
          években harangszó hiányában az idő múlását. Amikor a közelébe értünk,
          már messziről éreztük és szívhattuk az erdei malom oly jellegzetes
          friss illatát, a patak fölé boruló hársak, szelídgesztenyék, nyárak,
          fenyők virágos rétek balzsamának finom mixtúráját. Mint kis gyereknek
          óriásoknak tűntek a kert évszázados fái, melyek nagyobbak voltak mint
          a környező erdők fái, nem véletlenül kaphatta a fák alatt rejlő
          épületegyüttes az erdei malom nevet. Csak két házszám létezett ekkor a
          két patakág között haladó földút mentén: az Erdei malomköz 1. szám a
          malompatak mentén húzódó épület boltíves kapuján és a 3. szám a
          nagymama házán. Az út mellett volt még egy üresen álló kocsiszín amely
          hat vaskos tartóoszlopáról a „hatlábú” nevet viselte és egy öreg
          pajtaépület, aztán mindenütt amerre csak a szem ellát a titokzatos,
          sok csodálatos dolgot rejtegető természet. Szabadok voltunk itt mint a
          madarak a kerítés nélküli kertek, rétek erdőszélek változatos
          világában. A felnőttek csak egy dologtól óvtak minket, hogy nem szabad
          egyedül az erdőbe menni mert körös-körül ott a határ a robbanó
          aknákkal, a puskájukkal minden mozgó lényre lövő határőrökkel. Nemigen
          kellett fegyelmezni e-miatt minket, hiszen többször hallottunk a
          felnőttektől félelmetes történeteket a határsértőkről, amelyek
          ijesztőbbek voltak számunkra mint az erdőben rejtőző farkasról szóló
          mesék.
        </p>
        <p>
          A malom ekkor már nem működött, állt a nagy fakerék, a malompatakot se
          kotorták, így alig csorgadozott már benne víz. A malom őrlőházában
          denevérek tanyáztak, a hatalmas 2 faszerkezetek, malomkövek is
          ijesztően hatottak ránk, nemigen mertünk ide egyedül betenni a
          lábunkat. A mellette levő emeletes épületekben többen laktak, egy öreg
          beteg nagynéni és idegen családok, akik közül csak a földszinti
          boltíves bejárat mellett lakó idős néni Ausztriából nyaranta
          visszatérő lányával és unokáival volt kapcsolatunk, annál is inkább,
          hogy ez egy alkalom volt Bécsben született nagymamánk számára a
          beszélgetésre, a mi fülünknek se volt idegen a német szó. Egy belső
          udvarra nyíltak a földszinti és emeleti lakások az udvart hátul egy
          hajdani kőfejtő meredek fala zárta, innen fejthették annak idején az
          épületekhez a követ. Az út másik oldalán egy boltíves téglahíd
          vezetett a Rákpatakon keresztül a nagymama házához. A hídon mindig
          megálltunk, hogy valamit bedobjunk a patakba és nézzük mikor tűnik el
          a híd alatt és bukik fel a túloldalon a „hajónk”. A szintén a patak
          fölé, téglaboltívre épített háznak a kert felé nyílt a bejárata,
          előtte a félkör alakú kaviccsal felszórt kis tér közepén, a
          Hikori-diófa alatt egy malomkő asztal állott, amelyet gyakran
          körülültek a családtagok, a látogatók.
        </p>
        <p>
          Ebbe az ősei által épített házba vonult vissza a háború alatt a
          nagymamánk és szüleimmel itt növekedtem én is az öcsém születéséig.
          Életem első éveiről a felnőttek és idősebb unokatestvéreim
          elbeszéléseiből maradt fenn néhány epizód. Születésem körülményei elég
          kalandosak voltak. Amikor az 1947 junius 15-re virradó reggel leadtam
          az első jeleket, hogy a világra óhajtok jönni, mivel telefon nem volt
          a faluban, apám biciklire ugrott, hogy mentőautóért menjen a 6-7
          kilométerre levő városi kórházba. Útközben elszakadt a bicikli lánca
          és gyalog bizony hosszan tartott az út. Anyám kínok között, a híd
          széles téglakorlátján ülve várakozott a szép reggeli napsütésben,
          miközben kis öt éves unokahuga huncut mosollyal kérte tőle: „Erzsi
          néni de nagy a hasad, dobolhatok rajta?” Mire aztán végre megjött a
          mentő nem kellett sokáig rám várni, a kórház várótermében nagy pánik
          közepette jöttem a világra. Az újszülött csecsemővel nem lehetett
          egyszerű az ósdi házban, ahol kútra kellett menni a vizért, villany se
          volt, este gyertyával, petróleumlámpával világítottak. De ez a
          félreeső, eldugott hely nagy becsben állott, mivel menedéket adott a
          háború nehéz éveiben a családnak, számos barátnak, akik a bombázások
          elől ide menekültek. A háború után szinte csoda volt, hogy nem
          államosították a régi családi birtokot, amely megmaradhatott a család
          számos idős tagjának osztott tulajdonában. A negyvenes években itt
          könnyebbnek bizonyult a túlélés, volt gyümölcs, gesztenye, tüzelőfa,
          fel lehetett törni helyenként a rétet a zöldségtermesztéshez, az
          állatokat kedvelő fiatal anyám tyukot, kacsát, nyulat tartott és
          bizony keserű könnyekkel megsiratta amikor le kellett vágni egyet
          közülük. A kis sárga pipik be-be jártak mellém a ház elé kitett
          járókába és én igyekeztem elkapni a kis játszótársakat.
        </p>
        <p>
          Az első önálló lépéseim is kint a kertben történtek, szüleim uborkát
          szedtek befőzéshez én pedig a mellém lerakott uborkákkal játszadoztam.
          Egyszerre csak arra lettek figyelmesek, hogy eltűntem mellőlük és jobb
          kezemben egy kis uborkát a magasba tartva megyek a kerti úton. Persze
          amikor észrevettem, hogy szaladnak utánam és nem fogom az ujjukat
          rögtön lecsücsültem, de ettől kezdve már önállóan is tudtam járni.
          Ezidőtájt még voltak lovak, tehenek a faluban, így évente kétszer
          kaszálták a réteket. A ház előtti nagy tisztáson a nyár elején magasra
          nőtt a fű, így nem volt nehéz elrejteni egy apró gyereket. Hányszor
          kereshettek engem a szüleim vagy a nagymama a nagy fűben a tarka
          alpesi virágok között! Állítólag mint Piroskának, piros kendővel
          kötötték be a fejemet, hogy könnyebben követhessék a kis csavargó
          útvonalait a nagy kertben.
        </p>
        <p>
          Öcsém születése után a Deák tér végén -amit Sztálin térnek hívtak
          akkor- az óvónőképzőben kaptunk egy szolgálati lakást, anyánk az
          intézet gyakorló óvodájában dolgozott, apánk pedig a tér másik
          oldalán, a tanítóképzőben tanított. Úgylátszik a nagymama akinek csak
          fiai voltak nagyon megszerette a gyakran rábízott pici lányt és
          hiányozhattam neki miután elköltöztünk 3 Bánfalváról. Így a nyári
          vakáció elején mindig kivittek a nagymamához és éveken keresztül az
          egész nyarat vele töltöttem a malomban. Bár nem volt itt olyan sok
          gyerek mint az óvodában, nem emlékszem, hogy unatkoztam volna, akkor
          se ha egyedül játszottam, hiszen annyi látni és tennivaló volt
          körülöttem. Van-e jobb játszótér mint a természet adta számtalan
          lehetőség? Volt itt egy csomó mászásra alkalmas fa, amelyek közül egy
          terebélyes mogyoróbokrot és egy lucfenyőt kedveltem leginkább, ez
          utóbbira az alatta levő vadcseresznye fáról lehetett felmászni az
          egymás fölött sorakozó ágakon fel-fel a magasba, ahonnan ha lenéz már
          szédül az ember, de a kilátás megéri a félelmet. Volt a patak amelyben
          a nagyok még pisztrángot, rákot is fogtak a kövek között. Amikor meleg
          volt órákig lehetett lábalni benne, kavicsot gyűjteni, gátat építeni.
          Volt amikor a patak által görgetett símára csiszolt cserép és
          tégladarabokat gyűjtögettem, e különböző színű „krétákkal” aztán
          nagyobb kő vagy cseréplapokra lehetett rajzolni vagy csiszolással
          különféle alakokat formázni. A nagy fák alatt egy régi szaletli állt
          ahol nagyon szerettem játszani, itt tároltam a nyaranta gyűjtött
          kincseimet.
        </p>
        <p>
          Ha társra vágytam a kert végén az út túloldalán volt egy velem egykorú
          kis barátnőm. Kedves, igazi bánfalvi sváb család sarja volt azon ritka
          családok közül amelyeket nem telepítettek ki a háború után. Szülei
          főleg németül beszéltek, magyarul furcsa kiejtésük volt, még a szőke,
          kékszemű kislányuknak is volt némi akcentusa, de számomra ez nem volt
          zavaró, hiszen nagymamától én is gyakran hallottam német szót. Nagyon
          szívesen láttak mindig engem és minden aggodalom nélkül engedték át
          hozzánk a kislányukat, akivel órák hosszat tudtunk játszani. E
          barátságnak a szülők is hasznát látták, mert a nagymamám megengedte
          nekik, hogy a kertünkön keresztül járjanak a malom fölötti szőlőjükbe,
          így nem kellett nekik körbe kerülni a mi nagy kertünket.
        </p>
        <p>
          Az Erdei malom kertje inkább park volt, a híd után egy kerti ösvény
          vezetett a tisztás közepén magasodó „kiserdőnek” nevezett nagy
          facsoport felé, az út mentén és az évszázados erdei és lucfenyők,
          tölgyfák, szelídgesztenyék alatt mindenféle ritka exóta növények
          díszlettek, amelyeket neves botanikus keresztapám ültetett. Az úttól
          jobbra a fák alatti tér közepén egy régi kőváza állt, nagymama
          mesélte, hogy zeneszerző nagypapánk a harmincas években nyári
          kamarakoncerteket szervezett itt. Kicsit odébb a fenyőfák alatt állt
          egy régi kálvária stáció talapzatán embernagyságú figurákkal. Nagymama
          fiatalkorában volt a kertben tenisz és tekepálya is, melyek helyét már
          benőtte a fű. A patak folyását nagy fák kísérték és alkották a kert
          természetes határát.
        </p>
        <p>
          Ha szép idő volt egész nap kint játszottam, Nagymama csak ebédre és
          vacsorára hívott a házba, ilyenkor a századfordulós bútorokkal
          berendezett ebédlőben terített asztal várt. Ha visszagondolok rá, még
          a legnehezebb időszakban is, amikor a minden konfortot nélkülöző
          konyhában két tojás helyett fél tojásból készítette a tésztát, amikor
          csak nagyon ritkán, többnyire vasárnap ettünk húst, mindig nagy gondot
          fordított arra, hogy szépen, ízlésesen tálaljon. Nem voltam jóevő
          gyerek, ezért, hogy nagyobb kedvet csináljon az evéshez elővette a
          Wagner operákat ábrázoló tányérokat, a kecskelábú kis ezüst kanalakat,
          az irizáló Ostendi kagylókba fűzött szalvétákat. Elődeink békebeli
          világának, a háborúk zűrzavarából átmentett tárgyai voltak ezek,
          amelyeket mi gyerekek is becsben tartottunk. Ha egyedül voltam bent a
          házban néha kinyitottam nagymama levendula illatos ruhásszekrényét,
          amelyben a régi korok divatja szerint készített ruháit őrizte. Annál
          szebbnek tűntek e ruhák nekem, hogy akkor nem igen lehetett látni
          ilyen szép finom szövetekből, selyemből, bársonyból varrt, csipkékkel,
          gyöngyökkel díszített holmikat. Nagymama öreg korában is gondot
          fordított küllemére, még akkor is ha csak a faluba ment vásárolni,
          ilyenkor otthonkáját utcai viseletre cserélte.
        </p>
        <p>
          A hálószobában állt egy szárnyas tükör, titokban néha felpróbáltam a
          régi ruhákat és szerepeket játszottam, illegettem magamat a tükör
          előtt. Az ablak mellett volt az ágyam, egy régi vaságy fej- és
          lábtámláján festett angyalkákkal, rézdíszítéssekkel, elől felhúzható
          hálóval, hogy ne essen ki a gyerek az ágyból. A sok szabadban való
          mozgás után nagyokat aludtam ebben az ágyban, reggel a madarak és a
          nagy hársfa levelein keresztül a szobába belopakodó napsugarak
          ébresztettek. Öcsém nemigen aludt kint a nagymamánál, a szülők hozták
          ki magukkal amikor jöttek dolgozni a kertbe. Többször is mesélték a
          talán figyelmeztetésnek is szánt történetet eleven, mozgékony
          kistestvéremről akit hogy ne kapja el tőlem a skarlátot, karanténbe
          helyeztek a nagymamához. A malompataknál játszott amikor a bejárat
          mellett lakó idős néni egy nagy csobbanásra lett figyelmes és látta,
          hogy a kisgyererek eltűnik a patakban, ahol több volt az iszap mint a
          víz. Az volt a szerencse, hogy rögtön odaszaladt, mert a gyerek a
          patakon keresztül lábaló pallóhíd alá került és már fulladozott az
          iszapos vízben, mivel nem tudott felállni az alacsony kis híd alatt.
          Elképzelhető a nagy ijedelem, amikor sikerült kimenteni onnan a
          gyereket. A végülis szerencsés kimenetelű „kaland” után nem csoda,
          hogy nagymama nem merte többet egyedül vállalni eleven, kalandos
          természetű fiúunokáját.
        </p>
        <p>
          A nyár derekán aztán mozgalmasabb lett az élet a malomban, megérkeztek
          a pesti unokatestvérek a szüleikkel, másik nagymamájukkal akik
          elfoglalták a házban számukra fenntartott két szobát és a kert felöli
          konyhát. Ilyenkor mi nagymamával átköltöztünk a malom felé nyíló
          konyhába. Jöttek a nyári vakációra az osztrák lányok, néha Nagymama
          testvéreinek unokái, a bánfalvi lelkészcsalád öt gyerekével sokszor
          jelentőssé duzzadt a különböző nemű és korú gyerekekből összeverődött
          társaság. Megkezdődtek a közös kirándulások, a határsáv miatt a
          felnőttekkel együtt jártuk a környező erdőket és amikor találtunk
          gyűjtöttünk valamit: szamócát, málnát, áfonyát, szedret, gombát.
          Kezdetben mi kisebb gyerekek felszedtünk minden gombát és szaladtunk
          velük a mindentudó nagybácsihoz aki mindegyiket ismerte, hiszen több
          könyvet írt a gombákról, köztük egy gombahatározót. Gyorsan
          megtanultuk, melyek mérgezők és melyek ehetők. Este aztán jóízűen
          fogyasztottuk a kosarak tartalmát, a finom gombapörköltet, az erdei
          gyümölcsöket. A természet- tudományokban jártas nagybácsival és
          apánkkal a növények nevét is megtanultuk, sőt azt is hol milyen növény
          található, melyek a természetes és az ültetett növények. A bogarakat,
          erdei állatokat is elég jól ismertük, hiszen a kirándulások során vagy
          a kertben itt-ott felbukkantak, láttuk ahogy jönnek a szarvasok és
          őzek inni a patakba. De nemcsak a vadak jártak ide, a városból kijárt
          a Pajti kutyánk is mert megszokta amikor állandóan kint laktunk, hogy
          a patakhoz járt inni. Naponta megtette az oda-vissza tíz kilométeres
          utat, hiába folyt pár száz méterre a városi lakásunktól ugyanaz a
          patak. A kutya, cica mellett volt megszelíditett vadnyulunk, mókusunk,
          őzikénk, a keresztapáméknak pedig egy vicces beszélő papagájuk aki
          időnként többek között azt szajkózta „kopasz a Rákosi”.
        </p>
        <p>
          Voltak napok, amikor egy egész gyereksereg gyűlt össze a malomban, a
          nagyobbaknak mindig voltak jó ötleteik és hacsak lehetett mi kissebbek
          is lelkesen velük tartottunk. A forró nyári napokon gátat építettünk a
          csendesebb folyású malompatakban, amikor már elég magas volt a víz
          fateknőt engedtünk rá és csónakáztunk vele. Gyakran vívtunk fenyőtoboz
          és szénakazal csatákat, bujócskáztunk, labdáztunk, szaladgáltunk
          sokszor egész nap. Esténként többször sütöttünk szalonnát a malom
          feletti „Rigli”-nek nevezett nagy rét közepén, a tábortűzhöz mi
          gyerekek gyűjtöttük az erdőből a fát. Évente egyszer nagy főzést is
          rendeztünk és hozzá agyagból tapasztott kemencét építettünk a kertben.
          Bár ételeink gyakran megégtek, füstízűek voltak, hősiesen megettük
          amit sütöttünk főztünk a fák alatt felállított gyerekasztalnál.
        </p>
        <p>
          Az erdei kirándulásokon kívül ritkán mozdultunk ki az erdei malomból.
          Szüleink néha elvittek minket a szomszédos Brennbergbe, ahova csak
          külön engedéllyel a határsávban lakóknak lehetett belépni. Ilyenkor a
          puskás határőrök többször is igazoltattak minket, mi gyerekek nem
          szerettünk ide kijárni mert féltünk a barátságtalan katonáktól, nem
          mozoghattunk szabadon ebben a világtól teljesen elzárt hajdani
          bányászfaluban. A tőlünk alig félórányira levő Erdei iskolába
          gyakrabban jártunk, azért is mert a kertjében levő régi ovális
          medencében tanítottak meg úszni. Nem nagyon szerettem ide se jönni
          mert a sötét tiszafákkal körülvett medencének haragos zöld, hideg vize
          volt és ráadásul félhettem attól is, hogy az úszómester nagy farúdjára
          függesztve kell tempózni és kapkodni a levegőt, nehogy elsüllyedjek.
          De nagy megkönnyebbülés volt, amikor rúd nélkül szabadon tempózhattam
          és a nem túl mély medencében amikor nem figyeltek letehettem lábamat!
          Az úszást csak sokkal később tudtam élvezni, amikor nyaralni mentünk a
          Balatonhoz.
        </p>
        <p>
          Az iskolakezdés után csak hétvégeken jártunk ki a kertbe, mivel
          ilyenkor már nem voltak játszótársak, öcsémmel néha segítettünk a
          szülőknek almát, diót, gesztenyét szedni. A gesztenyésben szerettünk
          legjobban, mert itt apánk égette az összegereblyézett lombot és mi is
          dobálhattuk a szúrós gesztenyegubókat a tűzbe, amelyeket csak óvatosan
          vagy kesztyűvel lehetett megfogni. Milyen finomak voltak a sült
          gesztenyék, amelyeket a hamuból kapartunk ki! Amikor hűvösek lettek a
          napok és vége volt a kerti munkáknak nagymama beköltözött hozzánk a
          városba, volt amikor karácsony vagy újév után felment Pestre a két
          másik fiához és csak akkor költözött ismét vissza a bánfalvi házba
          amikor nyílni kezdtek a tavaszi virágok.
        </p>
        <p>
          Nagymamának fontos szerepe volt vallási nevelésünkben. Mivel pedagógus
          szüleinknek az ifjúság kommunista szellemben való nevelése volt a
          feladata, nem járhattak templomba. Nyáron Bánfalván nagymamával
          jártunk vasárnaponként az evangélikus gyermek istentiszteletre az
          elemi iskola melletti imaházba, amelyet még a háború előtt az egyházi
          közösség építtetett. Iskolaidőben vasárnaponként is ide jártunk vele,
          télen pedig a soproni evangélikus templomba. A soproni
          gyermekistentiszteletek abban a belvárosi régi polgári házban voltak
          ahol a vallásüldözés alatt a Lutherista gyülekezet titokban tartott
          istentiszteleteket, a műemlék épület udvarán ma is látható a szószék
          ahonnan az igét hirdették. Karácsonykor amíg kicsik voltunk nagymama
          elvitt mindig minket a temetőbe, hogy ott a malom hajdani, immár a
          temetőben nyugvó lakóiról megemlékezzünk és gyertyát gyújtsunk nekik
          is e napon. Ilyenkor mesélt nekünk mindazokról akik nincsenek már
          velünk: nagypapáról, szüleiről, nagyszüleiről, a fiatalkoráról.
          Visszafele már türelmetlenek voltunk, sokszor fáztunk is, alig vártuk,
          hogy hazaérjünk, reméltük hogy közben már megjött a kis Jézus és
          hozott nekünk karácsonyfát, ajándékot. A meleg szobában nem kellett
          már sokáig várni, meghallottuk a jászolban fekvő kisjézus zenélő
          hangjait, kinyílt a nagyszoba ajtaja és ott állt a gyönyörű
          karácsonyfa. Aztán körbeálltuk és megcsodáltuk az égő gyertyákat, a
          rajta csüngő díszeket. A karácsonyfáról is a malom köszönt vissza: az
          ezüstre, aranyra festett fenyőtobozokkal és diókkal, igazi piros
          almákkal, a nagymama által formált mézes figurákkal.
        </p>
        <p>
          Nem volt könnyű a megélhetés az ötvenes években, különösen a városi
          emberek számára. A tanári fizetés alig futotta a legszükségesebbre,
          nemcsak a szülők, mi gyerekek is vártuk a hó végét, „a szent fizu
          ünnepét” azaz a fizetés napját - ahogy azt a családunkban elneveztük-
          mivel a havi nagy bevásárlás ünnepi eseménynek számított, ilyenkor
          kaptunk némi inyencséget: egy kis tábla csokoládét, néhány cukorkát.
          Az egyik nyáron Apánk volt tanytványának szülei vendégségbe hívtak
          minket falura és látván mennyire tetszik nekünk a falusi élet,
          felajánlották a szüleinknek, hogy hagyjanak ott minket egy-két hétre.
          A falu egy kis kánaán volt akkor számunkra, ahol nemcsak rendkívül
          kedvesek voltak velünk a falusi emberek, de kényeztettek minden jóval
          ami csak szem - szájnak ingere. A falusi emberek a 6 földek
          államosítása után is megtermelték a ház mellett a konyhára valót.
          Vendéglátóink portáján is volt mindenféle állat: tehén, ló, sertés,
          házinyúl, baromfi, hátul pedig gondosan művelt zöldséges és
          gyümölcsöskert. Mivel jól éreztük magunkat falun és ráadásul
          kicsattanó egészségben, néhány kilóval gyarapodva láttak viszont a
          szüleink, többször is elküldtek minket „falusi táborozásra”. Amikor
          utazásra, nyaralásra a legtöbb családnak nem volt módja, ez egy jó
          alkalomnak bizonyult hogy a gyerekek más környezetben új élményeket,
          tapasztalatokat szerezzenek és jó formában kezdjék ősszel az
          iskolaévet.
        </p>
        <p>
          Mindketten a szomszédos tanítóképző gyakorlóiskolájába jártunk, ahol
          Apánk a jövő tanítóit képezte a természettudományokra. Mi nemcsak a
          kötelező órákat töltöttük az iskola épületében, de számos délutánt is,
          amikor átmehettünk a szertárba és „segédkezhettünk” Apánknak a
          biológia vagy kémia órák kísérleteinek előkészítésében. A vitrinekben
          kisebb- nagyobb üvegekben formalinban tartósított állatokkal
          ismerkedhettünk, de voltak élő állatok is: egerek, siklók, békák,
          teknősök. A folyosókon akváriumok egész sorát lehetett megcsodálni
          változatos színű és formájú halakkal, vizinövényekkel. Segítettünk
          táplálni a halakat és kisállatokat, figyelemmel kísértük ahogyan
          szaporodnak, növekednek. Megtanított minket Apánk arra is hogyan lehet
          meghatározni, lepréselni a növényeket, lelkesen készítettük saját
          herbáriumunkat. A kémia szertárban is érdeklődéssel figyeltük ahogy
          másnapra előkészíti Apánk a kísérletekhez a lambikokat, fiolákat,
          „csodaszereket”, számtalan kérdésünkre mindig kaptunk tőle választ.
        </p>
        <p>
          1956 őszén én a negyedik osztályba jártam, öcsém a másodikba amikor
          híre szállt, hogy Pesten kitört a forradalom. Szüleink gondterhelt
          arccal hallgatták a rádiót, nemcsak a magyar de a bécsi híreket, a
          recsegő szabadeurópát, mindebből mi nem sokat értettünk csak arcukon
          láttuk az aggodalmat. Az iskolában nem volt tanítás, otthon voltunk a
          szüleinkkel és hallottuk ahogy egymás között, az ismerősökkel arról
          tárgyalnak hova meneküljenek, ha megint kirobban a háború.
          Összekészítették a legszükségesebb holmikat, hogy ha kell menjünk a
          malomba, ahol nagyobb biztonságban lehetünk, mint a városban. A
          budapesti eseményekhez képest a határszéli provinciális kisvárosban
          nem sok minden történt: a Sztálin téren ledöntötték a diktátor
          szobrát, leszedték a kommunistákról elnevezett utcatáblákat, a vörös
          csillagokat, a nagyobb diákok itt-ott tüzet raktak és elégették orosz
          könyveiket, a népszerűtlenné lett kommunista vezetők tablóit. A
          szokásosnál is kihaltabb utcákon eddig ismeretlen osztrák rendszámú
          autókat lehetett látni, a megnyitott nyugati határon kíváncsiságból
          vagy szolidaritásból egyre többen jöttek a szomszédos Ausztriából,
          hogy segélycsomagokkal, meleg holmikkal, élelemmel segítsék a magyar
          lakosságot. Mi ekkor kaptunk először valódi csokoládét, narancsot,
          banánt, eddig nem látott ismeretlen finomságokat. Kilenc és hétéves
          gyerekfejünkkel nem értettük igazán mi történik körülöttünk, csak azt
          éreztük, hogy az eddigi nyugodt életünk válságba került, hogy a
          bizonytalanság, a félelem betette a lábát békés kis otthonunkba és nem
          lehet tudni mit hoz majd a holnap.
        </p>
        <p>
          November negyedikén aztán jött a hír: bejöttek az oroszok! A magyarok
          pánikszerűen kezdték elhagyni az országot. Nálunk is egymásnak adták a
          kilincset a rokonok, barátok, hallottuk ahogy izgatottan közölték
          szüleinkkel, hogy mindenki menekül, hogy ők is mennek, hogy menjünk mi
          is velük. A tőlünk egy sarokra levő Mátyás király utcában még most is
          előttem van a kivándorlókkal teli utca látványa, ahogy a zord, szürke
          novemberi napon kisebb-nagyobb csoportokba verődve, bőröndökkel,
          csomagokkal, babakocsikkal, gyalogosan vagy kerékpáron, szabálytalan
          sorokban vonulnak felnőttek és gyerekek a pályaudvartól a városon
          keresztül a határ felé. Ott álltunk mi is a szülők kezét fogva,
          tanácstalanul, aztán visszafordultunk, hazamentünk kis otthonunkba és
          Apánk azt mondta nekünk, ő nem tud idegenbe menni, itthagyni mindent,
          ő itt marad a hazájában, a szülővárosában bármi lesz is. 7 Ekkor
          láttuk először sírni a szüleinket, együtt, velük összebújva, némán
          ültünk a nagyszobában és félve néztünk az ablakon keresztül mikor
          bukkannak fel az orosz tankok a tanítóképző sarkánál a győri út felől.
          Aztán a teret lezáró épület mögött észrevettük az első tankot, először
          csak a csövét láttuk ahogy óvatosan körbe pásztázza az előtte levő
          teret, aztán jött a többi és mint óriási szarvasbogarak csápjaikat
          mozgatva, lassan haladtak tovább a város felé. Az oroszok bejövetelét
          követő napokban, mivel nem történt semmi a város elnéptelenedett
          utcáin, lassan kimerészkedtek az emberek az utcára, valamelyest
          visszatért az élet a megszállt városba. Mivel a háborútól tartva az
          emberek felvásároltak mindent, szinte üresek voltak a boltok. De
          nemcsak a boltok, hanem számos családtag, barát lakása is. Amikor
          ismét megkezdődött a tanítás az osztályban sok pad üresen tátongott,
          felére csappant az osztály létszáma és a tanárok közül is sokan
          hiányoztak. Néhányan aztán visszajöttek a határon túli
          menedéktáborokból azok közül akiknek nem volt lehetőségük vagy
          elegendő bátorságuk, hogy folytassák nyugat felé útjukat. Lehangolt
          emlékek maradtak erről az időszakról, amiben lehet hogy a zord tél is
          közrejátszott, de az idő múltával ha vacilálva, nehézkesen is, de
          tovább folytatódott mindennapi életünk.
        </p>
        <p>
          A tavasszal nagymama ismét kiköltözött a malomba, ha szép idő volt mi
          is kijártunk a kertbe, nyáron mint minden évben ismét összejöttek az
          erdei malom nyári lakói. Esténként a kőasztal körül nagy beszélgetések
          folytak az elmúlt eseményekről, az eltávozott vagy letartóztatott
          ismerősökről, a nehézségekről, a bizonytalan jövőről. Mi vidéki
          gyerekek érdeklődéssel hallgattuk pesti unokatestvéreink izgalmas
          beszámolóit a fővárosban átélt forradalmi eseményekről, az utcákon
          folyó tűzharcokról, hogyan dobálták a gyerekek az orosz tankokat.
          Aztán folytattuk megszokott és új játékainkat, a kirándulásokat, a
          közös élményekben gazdag nyári vakáció feledtette velünk a nemrég
          átélt nehéz őszi-téli időszak emlékeit.
        </p>
        <p>
          A következő évben meghalt nagymama betegeskedő, utód nélküli testvére
          és végrendeletében Apánkra hagyta a tulajdonában levő ingatlanokat: a
          malomépületet a fölötte levő nagy gyümölcsöskerttel és
          szelídgesztenyéssel. Szüleim akkor még nem gondolták mennyi gondot
          okoz majd nekik ez az örökség! Ahogy ezt eddig a nagymama kertjében
          tették, szorgalmasan nekiláttak itt is a kertészkedésnek: az
          elhanyagolt gyümömcsösben fiatal gyümölcsfákat, dísznövényeket
          ültettek. Ősszel az erdőszéli gesztenyésben ők szedték a gesztenyét,
          gereblyézték és égették a lombot. Mivel pénzük nem volt a nagynéni
          megüresedett lakásának felújítására és a kinnlakás a mindennapos
          bejárással az óvodába és iskolába túl fárasztó lett volna, úgy
          gondolták átengedik a hajdani molnár lakást egy tehetősebb
          családtagnak azzal a feltétellel, hogy elvégezteti a szükséges
          felújításokat és bevezetteti az épületbe a villanyt. Arra nem
          számítottak, hogy hamarosan változások történnek városi életünkben és
          el kell hagynunk szolgálati lakásunkat. A határszéli városból másik
          városba helyezték át apánk munkahelyét a soproni tanítóképzőt és
          máshová költözött anyánk munkahelye az óvónőképző is. Lakásunkat át
          kellett adni az óvónőképző helyét elfoglaló iskola igazgatójának,
          nekünk pedig máshol kellett lakás után nézni, ami ekkor Magyarországon
          igen nehéz feladat volt. Miután útban volt már a harmadik gyerek,
          kiutaltak nekünk egy nagyobb lakást pár száz méterre a régi
          lakhelyünktől, ugyanazon a téren, amit a forradalom után Sztálin
          térről Május 1. térnek neveztek át. Először nagyon örültünk ennek a jó
          fekvésű, a réginél lényegesen nagyobb lakásnak, mivel kettő helyett
          három szoba és fürdőszoba is volt benne és közelebb volt nekem innen
          az iskola. Persze voltak hátrányai is, a szép nagy polgári lakásban az
          államosítás után társbérletet létesítettek, rossz volt a beosztása,
          több helységet közösen kellett használnunk. A társbérlőnk odafogadta
          az 56-os események után egyedül maradt testvérét két gyerekkel, a
          nagyszülők is náluk töltötték a telet, így amikor teljes volt a
          létszám egy tucatnyi, különböző korosztályú lakó kerülgette egymást a
          közös előszobában és a szűk folyosón, használta a legkisebb helységet.
        </p>
        <p>
          Alig rendeztük el otthonunkat megérkezett az új kis családtag. Az
          igazság, mint kamaszodó gyerekek nem túl nagy lelkesedéssel vártuk egy
          kistestvér érkezését, tartottunk attól, hogy a késői kis jövevény
          megzavarja a család életrendjét, megkötéseket jelent majd számunkra.
          Aggodalmaink indokolatlannak bizonyultak, mivel nagyon hamar
          meghódított minket pici hugunk, mi kértük anyánkat, hogy helyezze át a
          szobánkba, mert mi szívesen vigyázunk rá. Bár felhagytam már ekkor a
          babázással, az élő baba felébresztette bennem, fiatal lányban, az
          anyai ösztönöket, valódi kis pesztra lett belőlem, öcsémmel együtt ott
          szorgoskodtunk az esti fürdetésnél, etetésnél, játszottunk,
          foglalkoztunk vele hacsak tehettük. A barátnőim is szívesen jártak
          hozzánk iskola után babanézőbe, elfoglalt anyánk szívesen vette ha
          levittük a babakocsiban sétáltatni a ház körül, kishúgunk pedig
          láthatóan élvezte a nagyobb lányok társaságát.
        </p>
        <p>
          Miután anyánk visszament dolgozni, nagymama pedig visszatért a malomba
          a házban találtunk dajkát neki, nemcsak egy kedves idősebb családanya
          de vadászkutyájuk személyében. A kutya türelmesen őrizte a csecsemőt,
          odafeküdt a kocsija mellé amikor kitették az udvarra aludni, majd
          amikor már járni tudott, hűséges társként kísérte mindenüvé, ha
          elesett, tűrte hogy a csöpp gyerek szőrébe, farkába kapaszkodva ismét
          felálljon. Mesébe illő volt a Pik kutya és a kisgyerek kölcsönös
          ragaszkodása.
        </p>
        <p>
          A gimnáziumi évek új elfoglaltságokat hoztak, többet kellett tanulni,
          hétközben a különórák miatt kevesebb volt a szabadidő, így ritkábban,
          többnyire csak a hétvégeken jártunk Bánfalvára. A nyári vakációkat
          inkább a barátnőkkel töltöttem, mint a többi kamaszlány én is a
          családtól független, önálló életre vágytam. Az első külföldi utam az
          NDK-ba vezetett, ahonnan nagyon vegyes élményekkel tértem haza, a
          cserepartner jobban érezhette magát nálunk mint én náluk, mert a
          következő években többször is jött hozzánk Magyarországra, nyelvileg
          is otthon érezhette magát hiszen az idősebb generáció kitűnően beszélt
          németül és Sopront egyre több osztrák látogató kereste fel, akik akkor
          még egy elérhetetlen, ismeretlen, szabadabb, gazdagabb világ hírnökei
          voltak a keleti blokk lakói számára.
        </p>
        <p>
          Az első nagy lelki megrázkódtatás számomra nagymama 1962 novemberében
          bekövetkezett halála volt. Novemberben rendszerint már bejött hozzánk
          a városba, de ezen az őszön halogatta jövetelét. Érezhette talán, hogy
          el kell hagynia minket és nem akart a terhünkre lenni? Mint ahogy
          elbújnak a halálukat érző madarak, visszavonult a magányos, téli
          álmára készülő erdei malomba, hogy ott, nesztelenül, egyedül térjen
          örök nyugalomra. Tavasszal hiába virágzott a sárga bokor, hívogattak a
          „cicipék” zárva maradt nagymama háza, csak nyaranta nyíltak meg pár
          hétre az ajtók és ablakok, amikor régi szokásukhoz híven továbbra is
          minden évben itt töltötték a nyarat a pesti örökösök. Számomra ettől
          fogva örökre bezárult nagymama háza, boldog gyermekkorom színhelye.
        </p>
        <a href="history.html" class="btn btn-dark">
          <i class="fas fa-chavron"></i>Vissza</a
        >
      </section>
    </main>
    <!--------------------- Footer -------------------->
    <footer class="footer bg-dark">
      <div class="social">
        <a href="https://www.facebook.com/karpatimalom"
          ><i class="fab fa-facebook fa-2x"></i
        ></a>
        <a href="https://www.youtube.com/channel/UCU4RmgAm98q3sJNATrxHLCA"
          ><i class="fab fa-youtube fa-2x"></i
        ></a>
      </div>
      <p>Copyright &copy; 2021 - Kárpáti Malom.</p>
      <p>Minden jog fenntartva.</p>
      <p>Készítette: Spanyol János</p>
      <p>Forrás kód: Brad Traversy</p>
    </footer>
    <!----------------------- JQuery ---------------------->
    <script>
      const navbar = document.getElementById('navbar');
      let scrolled = false;

      window.onscroll = function () {
        if (window.pageYOffset > 100) {
          navbar.classList.remove('top');
          if (!scrolled) {
            navbar.style.transform = 'translateY(-70px)';
          }
          setTimeout(function () {
            navbar.style.transform = 'translateY(0px)';
            scrolled = true;
          }, 200);
        } else {
          navbar.classList.add('top');
          scrolled = false;
        }
      };
    </script>
  </body>
</html>
